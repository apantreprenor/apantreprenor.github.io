---
title: Despre Noi
layout: page
description: About
bodyClass: page-about
---

Asociația Obșteasca „Asociația pentru promovarea Antreprenoriatului” (APA) a fost înregistrata la Ministerul de Justiție cu nr. 458 la data 19 decembrie 2014, sediul Asociatei se afla pe adresa: Republica Moldova, or. Leova, str. Independenței, nr. 23, of. 28. Oficiul actual în orașul Chișinău, str. Pușkin 22, of. 215. Entitatea își desfășoară activitatea pe tot teritoriul Republicii Moldova.

## Asociația Obșteasca

Asociația Obșteasca „Asociația pentru promovarea Antreprenoriatului” (APA) a fost înregistrata la Ministerul de Justiție cu nr. 458 la data 19 decembrie 2014, sediul Asociatei se afla pe adresa: Republica Moldova, or. Leova, str. Independenței, nr. 23, of. 28. Oficiul actual în orașul Chișinău, str. Pușkin 22, of. 215. Entitatea își desfășoară activitatea pe tot teritoriul Republicii Moldova.

Activitatea operațională a Asociației privește organizarea și participarea la seminare, conferințe, întruniri, forumuri și expoziții, prelegeri în vederea realizării scopului statutar cu atragerea specialiștilor calificați, a formatorilor pe domeniile prioritare de activitate. Pe parcursul anilor de activitate, asociația a facilitat accesul la informare, instruire, consultanță, mentorat, coaching și alte intermedieri. Pentru atingerea scopului scontat entitatea participă activ în activități socio-economice organizate cu diferiți parteneri de dezvoltare.

Printre partenerii Asociației sunt APL, Rețeaua Națională a Incubatoarelor de Afaceri, Agenția de Dezvoltare Regională Sud, cu care se colaborează urmărind scopul și asigurând valoare tuturor activităților verigilor lanțului valoric în procesele de instruire și consultanță. Pe parcursul activității s-a acumulat experiență profesională și s-a consolidat o echipă cu abilitați profesionale avansate.

Echipa de formatori calificați reprezintă nucleul și punctul forte al Asociației, deținând o bază de date specifică. În cadrul activităților operaționale (profesionale) este implicat personal calificat, urmărindu-se domeniul de specializare a acestora în raport cu activitatea practică desfășurată prin implementarea diverselor programe. Printre formatori se enumeră persoane cu abilități în predare/instruire, mentorat, coaching, consulting, calificați prin programe de doctorat, masterat și training-uri specializate.

În cadrul activităților de instruire formatorii se axează pe metode moderne, interactive și alternative de predare – învățare, ceea ce oferă posibilitatea unui nivel înalt de asimilare informației de către beneficiari. Strategiile moderne de predare-învățare-evaluare aplicate urmăresc obiectivul de a transmite informația beneficiarilor și determinarea acestora la acțiune, valorificând potențialul uman, capital și financiar proprii prin acțiuni concrete.

### Scopul, obiectivele și metodele de realizare:

- Promovarea și facilitatea intereselor antreprenorilor
- Inițializarea și instruirea cetățenilor în domeniul antreprenorial
- Dezvoltarea culturii antreprenoriatului feminin
- Sporirea pregătirii în domeniul antreprenoriatului
- Facilitarea accesului antreprenorilor la informație, instruire, consultanță
- Identificarea potențialilor antreprenori, crearea și asigurarea condițiilor pentru instruiri, consultanță, mentoring, lansarea afacerilor
- Pregătirea pentru participarea la expoziții și târguri, consilierea și susținerea antreprenorilor în procesul de lansare în export
- Acordarea de asistență tinerilor din familii sociali-vulnerabili
- Efectuarea sondajelor de opinie, a studiilor și analizelor cu privire al problematica sectorului ÎMM
- Efectuarea asistenței de instruire în domeniului antreprenoriatului
- Asociația pentru Promovarea Antreprenoriatului are în palmares o bogată experiență în implementarea proiectelor de nivel național, în special în domeniul instruirii antreprenorilor și/sau viitorilor antreprenori în inițierea și dezvoltarea afacerilor de succes. A fost utilizat mentoratul în conștientizarea antreprenorilor tineri, găsirea soluțiilor de depășire a barierelor în activitatea acestora.

În cadrul programelor de stat Formarea şi dezvoltarea abilităților antreprenoriale şi promovarea instruirii continuă („Gestionarea Eficientă a Afacerii” ), „Femei în afaceri”, proiectului Business Academy for Women (BAW), finanțat de Delegația Uniunii Europene în Moldova, Asociația a realizat activități în calitate de business provider, fiind axată pe selectarea beneficiarilor, formarea grupelor de instruire, consultarea și prestarea serviciilor de instruire și mentorat.

Acțiunile au fost extrem de importante, dat fiind competitivitatea joasă a întreprinderilor mici şi mijlocii, insuficiența de experiență şi de cunoștințe a managerilor. Necesitatea sporirii nivelului de cunoștințe a agenților economici au impus stabilirea unui mecanism de instruire continuă în domeniul antreprenoriatului. Au fost formate viziuni antreprenoriale profesionale, orientate spre dezvoltarea şi extinderea propriei afaceri. Întru sporirea impactului cursurilor de instruire asupra sectorului, acestea au fost divizate pe module şi desfășurate în diferite localități ale tarii.

- În cadrul programului GEA pe parcursul anulor 2017- 2018 au fost organizate 79 cursuri de instruire a câte 21 ore academice fiecare, în cadrul cărora au fost consultați și instruiți 2175 antreprenori sau potențiali antreprenori. Circa 60% din total instruiți au fost femei. Au fost apreciate profesionalismul formatorilor bazat pe metode eficiente de predare.
- În cadrul Programului "Femei în afaceri", urmare participării la concursul de business provideri, Asociația a prestat servicii de informare, instruire, consultații individuale și asociate, mentorat și ghidare în procesul de inițiere și/sau dezvoltarea a afacerii.

Activitățile au fost în concordanță cu scopul principal al programului ce ține de încurajarea dezvoltării antreprenoriatului feminin, reieșind din necesitățile de susținere a femeilor în afaceri prin accesare de fonduri, oportunități educaționale de obținere a abilităților antreprenoriale, integrarea în rețele de afaceri, dezvoltarea afacerilor cu potențial de creștere prin extinderea pieței de desfacere, export și inovare. Asociația a contrubuit la dezvoltarea antreprenoriatului feminin în special în zonele rurale, care vizează diferite etape de dezvoltare a businessului: de la planificarea afacerii (inițierea) – la întreprinderi nou-create și până la afaceri în creștere. Au fost acordate 160 ore de mentorat pentru potențialele antreprenoare.

- Întru facilitarea accesului femeilor la tehnogii productive în scopul consolidării și creșterii capacității de maximizare a veniturilor întreprinderilor gestionate, Asociația a prestat servicii de consultanță și instruire antreprenorială în cadrul proiectului ”Business Academy for Women” (anul 2018), care au fost îndreptate spre obținerea abilităților și deprinderilor practice în domeniul antreprenoriatului, lichidarea nesiguranței în gestiunea afacerii de către femei. Pentru identificarea carențelor în dezvoltarea businessului feminin a fost efectuat un sondaj pe întreg teritoriul Republicii Moldova. 
- Alte proiecte ale Asociației în domeniul dezvoltării antreprenoale sunt cele realizate în baza contractelor cu Reprezentanța din Republica Moldova a Fundației Elvețiene HEKS pentru mediatizarea și promovarea unor metode inovative în agricultură, cu Fondul de Dezvoltare Durabilă Moldova în prestarea serviciilor de publicitate, promovare și instruire în elaborarea planurilor de afaceri pentru Asociația Utilizatorilor de apa pentru irigare întru facilitarea acceslui la finanțare. 

Experiența acumulată de Asociația pentru Promovarea Antreprenoriatului este direcționată spre obţinerea cunoştinţelor, abilităţilor şi deprinderilor practice în domeniul antreprenoriatului de către participanții la cursurile de instruire și în rezultat inițierea și/sau dezvoltarea afacerilor de către tineri.